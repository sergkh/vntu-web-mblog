HTML
========
**HTML** *(від англ. HyperText Markup Language — Мова розмітки гіпертексту)* — це мова розмітки яка використовується для створення веб-сторінок. Мовою HTML зазвичай задають логічну розмітку сторінки сайту, яка потім доповнюється стилями й динамічними елементами, що в результаті й формують кінцевий її вигляд.  

Будь-яка HTML-сторінка це звичайний текстовий файл, що містить текст та теги розмітки. Текст, як і в будь-яких інших файлах, використовується для передачі інформації, а теги використовуються для її структуризації та оформлення. Теги HTML представляють собою спеціальні слова, які оточені з обох сторін кутовими дужками, наприклад: `<html>`.

HTML теги зазвичай використовуються в парі, наприклад теги `<b>` та `</b>`. Перший тег називається відкриваючим (або початковим) тегом, другий — закриваючим (кінцевим) тегом, а така пара називається контейнером. Інформація, що знаходиться в контейнері - вмістом контейнеру. Дія тегів поширюється тільки на їх вміст, так наприклад код `<b>Вітаю!</b>` змусить браузер відобразити — **"Вітаю!"** жирним шрифтом.

Допускаються також одиночні теги, які не потрібно закривати — такі теги визначають одиночну дію, наприклад тег `<hr/>` — додає горизонтальну лінію.

Розглянемо кілька прикладів найбільш уживаних тегів:

`<h1>` — `</h1>`
: дозволяє "розмітити" вкладений в нього текст як заголовок. Для зміни розміру тексту заголовку існують також теги `<h2>`, `<h3>`, ..., `<h6>` — які дозволяються задавати заголовки менших розмірів (у порядку зменшення);

`<p>` — `</p>`
: пара тегів дозволяє помітити вкладений в нього текст як абзац. При відображенні абзаців браузер зробить між ними відступ.

`<b>` — `</b>`
: виділяє текст жирним.

`<i>` — `</i>`
: виділяє текст курсивом.

`<br/>`
: одиночний тег додає перенесення стрічки в тексті. Тег необхідний, оскільки переноси та відступи в тексті браузером не враховуються.

`<pre>` — `</pre>`
: змушує браузер враховувати форматування тексту, що знаходиться між тегами, з усіма переносами та відступами.

`<div>` — `</div>`
: використовується для логічного виділення блоку HTML-документа. Елемент групування, як і елемент `<span>`. У сучасному cайтобудуванні використовується як зручний контейнер для об'єктів сторінки, яким легко динамічно маніпулювати — переміщати, вмикати / вимикати, створювати шари, регулювати відступи та інше.

Теги також можуть мати атрибути. В загальному випадку це пари ім’я-значення, розділені знаком `=`, які записуються всередині відкриваючого тегу. Наприклад, щоб створити посилання на іншу сторінку необхідно додати тег `<a>`, а URL, на який відбуватиметься перехід, вказати за допомогою атрибуту `href`: 

    <a href="http://google.com">Посилання</a>

Також поширеним є атрибут `style`, що дозволяє задавати стиль відображення елементу. Однак існують також атрибути без значення, які змінюють елемент тільки своєю присутністю, наприклад `required` дозволяє вказати браузеру, що поле є обов’язковим:

    <input type="text" name="login" required>

Для вставки зображення в документ використовується тег `<img>`:. 

`<img src="images/logo.jpg" width="50px" height="50px" alt="Nice image" align="left"/>Текст, що знаходиться справа`.

Виглядатиме це так:

<img src="http://placehold.it/50x50" width="50px" height="50px" alt="Nice image" align="left"/> Текст, що знаходиться справа<br/><br/>

Варто розглянути яким чином можливо вказати шляхи до файлів (зображень в тому числі), на які посилається сторінка. Якщо URL зображення вказано як в прикладі `images/logo.jpg`, то директорія `images` буде шукатись відносно директорії в якій знаходиться відкрита HTML сторінка. Аналогічний шлях можна отримати використовуючи `.` – що є загальноприйнятим посиланням на поточну директорію, тоді шлях матиме вигляд `./images/logo.jpg`. Щоб вказати, що зображення знаходиться на декілька директорій вище, можна скористатись `..` — посиланням на батьківську директорію: `../../logo.jpg` — браузер буде шукати зображення на 2 директорії вище за поточну. 

Або ж можливо стористатись абсолютним шляхом: `/images/logo.jpg`, де початковий `/` означає корінь сайту. Тоді у випадку якщо це посилання знаходиться на сторінці відкритій з сайту `example.com`, то зображення буде шукатись за таким шляхом: `example.com/images/logo.jpg`. Якщо ж було відкрито локальний файл, то `/` вважається коренем файлової системи (unix) й браузер запитає файл `/images/logo.jpg`.     

Гарним правилом є завжди явно вказувати розмір зображень через атрибути `width` та `height` (для довжини та висоти відповідно). Тоді, ще до того як зображення буде завантажено (або у випадку, якщо воно завантажене не буде) браузер зможе правильно зарезервувати місце під зображення. Також гарним тоном є наявність альтернативного тексту (атрибут `alt`), який буде показаний, якщо зображення не було завантажено або ще завантажується.

Як зробити зображення гіперпосиланням? Необхідно помістити тег зображення в контейнер посилання

    <a href="page2.html"><img src="linkicon.png"/></a>

Для створення *HTML* cторінки не обов’язково мати якісь спеціальні інструменти, достатньо звичайного редактору. Фактично для того, щоб протестувати відображення HTML необхідно виконати 3 простих кроки:

1. Відкрити будь-який текстовий редактор (наприклад *блокнот* чи *gedit*);
2. Набрати довільний текст й розмітити його HTML тегами;
3. Зберегти файл з розширенням `.htm` або `.html` та відкрити його в браузері.

Наприклад:

    <h2>Приклад 1</h2>
    <p>Перший абзац</p>
    <p>Другий абзац</p>

Такий документ не є валідним документом, так як не містить деяких обов’язкових тегів, однак браузер пробачає помилки й тому навіть в такому вигляді сторінка відобразиться коректно.

> Різниці між розширенням html та htm для браузера немає. Розширення `htm` походить з часів, коли системи підтримували тільки трьохбуквенні розширення, потім з’явилось більш точне `html`.

Для того, щоб цей файл вважався валідним *HTML*-документом, який відповідає специфікації, він зобов'язаний починатися з рядка декларації версії: `DOCTYPE` та мати усі обов’язкові блоки. Для специфікації HTML 5 правильний документ виглядатиме так:

    <!DOCTYPE html>
    <html>
      <head>
        <title>Заголовок сторінки</title>
      </head>
      <body>
        <h2>Приклад 1</h2>
        <p>Перший абзац</p>
        <p>Другий абзац</p>
      </body>
    </html>

Тег `<html>` оголошує початок та кінець HTML документа. Сам документ ділиться на 2 частини: заголовок — `<head>` та тіло документу `<body>`. Заголовок містить службову інформацію, яка не впливає на зміст документу й зазвичай розміщається до тіла документу, а тіло містить всі видимі елементи сторінки.

Розглянемо більше детальніше найбільш поширені теги заголовку:
`<title>`
: визначає назву документу, що буде показуватись в заголовку вікна браузера.

`<base>`
: тег, що задає базову адресу для всіх посилань на сторінці: `<base href="http://www.mysite.ua/">`

`<style>`
: дозволяє вставити блок стилів у документ `<style type="text/css"> P {color : red;}</style>`

`<link>`
: одинарний тег описує зв’язок документу з іншими документами та дозволяє вказати його місце в ієрархії сайту — але зазвичай використовується тільки щоб приєднати скрипти чи стилі з зовнішніх файлів `<link rel="stylesheet" type="text/css" href="styles.css">`

`<meta>`
: одинарний тег, що дозволяє додати технічний опис документу, наприклад ключові слова на сторінці для пошукових роботів.

Робота з таблицями
----
Таблиці в HTML описуються за допомогою тега `<table>`.  Тег `<tr>` (table row — рядок таблиці) дозволяє описати рядок таблиці, а тег `<td>` (table data — дані таблиці) описати комірку з даними у рядку. В комірках може розміщатись не тільки звичайний текст, але й картинки, посилання чи навіть інші таблиці. Також рядок таблиці може бути поділений на комірки заголовку за допомогою тегу `<th>` (table heading — заголовок таблиці). 

Опис таблиці повинен складатись з списку рядків, кожен з яких повинен містити хоча б одну комірку. Кількість комірок таблиці може відрізнятись для різних рядків. Простий варіант таблиці матиме вигляд:

    <table border="1px">
        <tr>
          <td>Земля</td>
          <td>5,97E24</td>
        </tr>
        <tr>
          <td>Марс</td>
          <td>0,63E24</td>
        </tr>
        <tr>
          <td>Венера</td>
          <td>4,86E24</td>
        </tr>
    </table>

Повний варіант опису таблиці складається з трьох частин `<thead>`, `<tbody>` та `<tfoot>`, які групують заголовок, основний вміст та нижній колонтитул таблиці відповідно.
Приклад таблиці:

    <table border="1px">
    <thead>
        <tr>
          <th>Планета</th>
          <th>Маса, кг</th>
        </tr>
      </thead>
      <tbody>
        <tr>
          <td>Земля</td>
          <td>5,97E24</td>
        </tr>
        <tr>
          <td>Марс</td>
          <td>0,63E24</td>
        </tr>
        <tr>
          <td>Венера</td>
          <td>4,86E24</td>
        </tr>
      </tbody>
      <tfoot>
        <tr>
          <td>Загалом</td>
          <td>6,60E24</td>
        </tr>
      </tfoot>
    </table>

Що матиме вигляд:

  ![](https://raw.githubusercontent.com/sergkh/vntu-web-mblog/lections/img/table_example.png)


Списки
-----
Списки в *HTML* представляють собою набір однотипних елементів й бувають нумерованими (впорядкованими) та ненумерованими. Для опису нумерованого списку використовується тег `<ol>` (ordered list — впорядкований список), ненумерованого — `<ul>` (unordered list — невпорядкований список). Для опису елементу списку використовується тег `<li>` (list item — елемент списку).  Приклад нумерованого списку:

    <ol>
      <li>Меркурій</li>
      <li>Венера</li>
      <li>Земля</li>
    </ol>

Виглядатиме так:

<ol>
  <li>Меркурій</li>
  <li>Венера</li>
  <li>Земля</li>
</ol>

Ненумерований список описується наступним чином:

    <ul>
        <li>Північ</li>
        <li>Схід</li>
        <li>Південь</li>
        <li>Захід</li>
    </ul>

Матиме вигляд:

<ul>
  <li>Північ</li>
  <li>Схід</li>
  <li>Південь</li>
  <li>Захід</li>
</ul>

Зовнішній вигляд та відносне положення елементів списків можна визначати за допомогою стилів, тому вони досить часто використовуються для побудови меню та інших елементів.

Форми
-----

*HTML* форми використовуються для введення даних користувачем. Форми можуть містити такі елементи введення як: текстові поля, чекбокси, перемикачі, списки, кнопки та інші елементи. Заповнена користувачем форма відправляється разом з данними, які ввів користувач на задану сторінку веб додатку.

Розглянемо приклад форми:

    <form method="POST" action="/login">
        Логін: <input type="text" name="login" /><br/>
        Пароль: <input type="password" name="password" /><br/>
        <input name="rememberme" type="checkbox">Запам’ятати мене</input>
        <button type="submit">Увійти</button>
    </form>

Для того, щоб створити форму в HTML використовується елемент `<form>`. URL скрипта, який буде обробляти дані форми задається атрибутом `action`. Атрибут `method` вказує яким методом буде відправлено дані форми, їх є 2 — `GET` та `POST`. Якщо використовується метод `GET`, то всі параметри в формі, а їх в прикладі 3 (логін, пароль і запам’ятати мене) будуть записані в URL на який браузер перенаправить користувача при відправці форми після знаку `?`:

    /login?name=Peter&password=qwerty&rememberme=true

Як можна побачити в якості імені параметру використовується атрибут `name` поля, далі ставиться знак `=` та значення, яке ввів користувач. Атрибути поєднуються знаком `?`.

Якщо використовується метод `POST`, то параметри не будуть видимі в URL, а будуть поміщатись всередину пакету, який буде відправляти браузер на сервер. Детальніше формат `GET`, `POST` та інших типів запитів буде розглянуто в наступних розділах.

Розглянемо детальніше вміст форми. Форма може містити кілька тегів `<input>`, які відповідають за елементи керування, однак обмежень до вмісту форми немає, тому можливо помістити елементи форми в таблиці, списки чи додавати в них будь-які інші теги, щоб надавати формі необхідного вигляду. Кожен елемент `<input>` має атрибут `type`, який вказує тип елементу форми чи то кнопка чи поле введення чи інше. Розглянемо основні елементи керування HTML-форм:

`<input type="text"/>`:
поле введення.

`<input type="password"/>`:
поле введення, в якому всі символи відображаються як `*`

`<input type="checkbox" checked/>`:
перемикач з текстом, який буде повертати значення `true` або `false` в залежності від того увімкнений він чи ні. Атрибутом `checked` можна задати, що даний перемикач є увімкненим за замовчуванням. Для того щоб задати текст перемикача існує спеціальний тег `<label>`:

    <label>
      <input type="checkbox" name="acceptLicense" required/>
      Приймаю ліцензію
    </label>
 
`<input type="radio" name="groupName" value="option1" checked>`:
дозволяє задати група перемикачів, з яких обраним буде тільки один. В групу потрапляють вся *radio* перемикачі з однаковим ім’ям. Значення, яке отримає сервер після відправки форми задається атрибутом `value`. Атрибутом `checked` можна задати, що перемикач є увімкненим за замовчуванням. Приклад:

    Стать:
    <label>
      <input type="radio" name="gender" value="male"/>
      Чоловіча
    <label>
    <label>
      <input type="radio" name="gender" value="female"/>
      Жіноча
    <label>

`<textarea rows="5"></textarea>`:
текстова область на декілька рядків. Кількість рядків задається атрибутом `rows`.

`<input type="file" />`:
дозволяє прикладати файли до форми.

`<button type="submit">Увійти</button>`:
Обов’язковий елемент, який створює кнопку відправки форми.




